<h1>Sissejuhatus</h1>

<p>Oled jõudnud lehele, kus on võimalik omandada algteadmisi SQL-ist, lahendades erinevaid praktilisi ülesandeid.</p>

<h2>Mis on SQL?</h2>

<p>SQL (<i>ingl</i> structured query language) on relatsiooniliste andmebaaside käsitlemiseks mõeldud päringukeel. SQL-i kasutatakse näiteks andmebaasis olevate andmete muutmiseks, lisamiseks või pärimiseks. On olemas erinevaid andmebaasi juhtimissüsteeme, milles kasutatav SQL varieerub. Siin kursusel kasutame PostgreSQL andmebaasi juhtimissüsteemi.</p>

<h2>Mis on PostgreSQL?</h2>

<p>PostgreSQL on avatud lähtekoodiga andmebaasi juhtimissüsteem. See on üks neljast kõige enam kasutatavast andmebaasist, kusjuures selle populaarsus aina kasvab.</p>
